Het subsetbepalingsalgoritme. 
=============================


Notatie/terminologie:
=====================
    ranges[] over alle chars initieel 0

    in een set van chars beschouw aaneensluitende ranges (bv [a-dk-m] heeft
ranges a-d en k-m. 

    elke aansluitende range heeft een left (l) en right(r) index in
rangescount. 

Algoritme:
==========
    bereken een nieuwe rangescount door de elementen behorend bij de chars van
de set te verhogen: stap 1: next = ranges
                    stap 2: ++next[a], ++next[b] ... ++next[m].

    zodra geldt voor de aansluitende ranges: next[l-1] == next[l] of next[r+1]
== next[r] bepaal dan ranges += next. Anders: ranges = next.

Resultaat:
==========

    Gelijke ranges counts -> te onderscheiden subset van chars.

Voorbeelden:          
============
                           ranges        (next op de erop volgende regel is 
                        a b c d e f      ranges voor die volgende regel)
        [a-f]           1 1 1 1 1 1 

dan:      a             2 1 1 1 1 1

dan:     [bc]           2 2 2 1 1 1 ?? maar next[a] == next[b], dus:
                        4 3 3 1 1 1  = ranges nae [a-f], a en [bc]

dan:      [ef]          4 3 3 1 2 2     subsets: a, [bc], d, [ef]

voorbeeld 2:

        [ab]            1 1 0 0 0 0

        [cd]            1 1 1 1 0 0 ?? next[c] == next[b], dus:
                        2 2 1 1 0 0

        [ef]            2 2 1 1 1 1 ?? next[d] == next[e], dus:
                        4 4 2 2 1 1     -> 3 subsets

Voorbeeld 3 (andere volgorde)

        [ab]            1 1 0 0 0 0 

        [ef]            1 1 0 0 1 1         

        [cd]            1 1 1 1 1 1 ?? next[b] == next[c] (of: next[d] == 
                                                                next[e], dus:
                        2 2 1 1 2 2 -> 3 subsets

Voorbeeld 4:

        [a-c]           1 1 1 0 0 0

        [b-d]           1 2 2 1 0 0

        [d-f]           1 2 2 2 1 1 ?? subsetcollisie, dus:
                        
                        2 4 4 3 1 1 subsets: a, [bc] d, [ef]

Een set [ade] in een RE reduceert in het laatste voorbeeld dus tot sets a en
[ef] en vereist slechts dat de bijbehorende NFA 2 x wordt afgelopen in plaats
van 1 x.

~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~`

> > Een set [ade] in een RE reduceert in het laatste voorbeeld dus tot sets a en
> > [ef] en vereist slechts dat de bijbehorende NFA 2 x wordt afgelopen in plaats
> > van 1 x.
> Hoe bedoel je dit precies? Waarom moet de NFA tweemaal worden afgelopen?

    Schrijffout. Hier moest staan: 

    Een set [aef] in een RE reduceert in het laatste voorbeeld dus tot sets a
    en [ef] en vereist slechts dat de bijbehorende NFA 2 x wordt afgelopen in
    plaats van 3 x.

    2 x: het alfabet bestaat nu niet meer uit de letters a, b, c, d, e, f en
    in [aef] zitten a, e, f (vandaar 3 x); maar het alfabet bestaat nu uit de 
    sets a, [bc], d, [ef] zodat voor [aef] slechts a en [ef] hoeven te worden
    getest. 

> 1) dit betekent dus dat *meteeen* aan het begin de mogelijke karakters
> op de invoer bekend moeten zijn, samen met hun volgorde, maw: de locale
> moet direct worden gebruikt. 

    Klopt, omdat de mogelijke characters door hun type zijn gedefinieerd (bv:
char: 256, wchar_t: 65.536). 

> Het eventuele idee om dan een scanner te
> genereren die runtime pas de locale gebruikt is dan van de baan. 

    Klopt denk ik ook. Maar betekent dat dat bv in 't spaans [k-o] ll en \~n
daar binnen worden geacht te liggen terwijl ll en \~n numeriek niet in de
range k .. o (uiteraard hier niet bedoeld als ascii waarden maar als chars in
de std. Spaanse collating sequence)? Als dat zo is voorzie ik problemen, want
waar zitten die ll en \~n dan? Maar als de collating sequence is:
        k l ll m n \~n o
dan niet: dan heb je gewoon altijd een opeenvolgende serie bij x-y (met
coll(x) <= coll(y) 

> 2) Hoe generaliseert dit ranges idee naar de operators {+} en {-} die werken op
> hele characterclasses? Bijv [ac-dg-z]{-}[f-m]. Gaat het altijd goed als
> je gewoon checkt op alle begin en eindpunten van alle ranges

    In de grammatica is dat geen probleem. De uiteindelijke set wordt
opgeleverd door de character_class nonterminal en die heeft uit z'n onderdelen
een actuele characterclass gebouwd die dan aan ranges wordt gevoerd. Dus
[ac-dg-z]{-}[f-m] is voor de parser de set [ac-dn-z].

> alle subsetcollisions en wanneer er ook maar 1 afwijkt, de vorige ranges
> erbijoptellen? 

Volgens mij wel :-) 

Ik denk dat doordat (als `chars' de vector is met 1-waarden op de plaatsen van de
characters die door `chars' worden gerepresenteerd en `ranges' je oude
tellingen bevat) bij een willekeurige collisie gaat gelden (beschouw x en
x+1, voor x en x-1 geldt uiteraard een analoge redenering):

(chars+ranges)[x] == (chars+ranges)[x+1]. 

Als nu chars[x] == 1, ranges[x] == b en chars[x+1] == 0, ranges[x+1] == c,
zodat bij een collisie dus geldt b + 1 == c, 

dan geldt dat (chars + 2 * ranges) wordt: 1 + 2b != 2c, zodat de collisie is
doorbroken.

Omgekeerd zou je je kunnen afvragen of een collisie kan worden
*geintroduceerd*. Dan zou dus moeten gelden:
    1 + 2b == 2c
maar dat kan niet want een oneven getal is nooit gelijk aan een even getal :-)

Kortom: volgens mij worden de collisies doorbroken en worden er geen nieuwe
geintroduceerd. 

> 3) Zelfde vraag: stel, de [:print:] predefined class ziet er in een
> locale zo uit: [a-zA-Z0-9#$%] etc. Welke checks moeten er dan worden
> gedaan om een correcte ranges te berekenen voor een class als:
> [a-z[:print:]]

Aannemend dat geen van de ranges direct aansluitend zijn:

[a-z[:print:]] == [a-zA-Z0-9#$%]. Ranges: a-z, A-Z, 0-9, #, $, %

Checks dan dus:  'a'-1 en 'a', 'z' en 'z' + 1 
                 'A'-1 en 'A', 'Z' en 'Z' + 1 
                 '#'-1 en '#', '#' en '#' + 1 
                 '$'-1 en '$', '$' en '$' + 1 
                 '%'-1 en '%', '%' en '%' + 1 
Uiteraard slechts totdat een collisie optreedt, waarna ranges += next de nieuwe
situatie weergeeft.

Verder geldt nog dat de ranges afhandeling ook een lowest value bij zou moeten
houden. Zodra lowest value > 0 kan van alle ranges waarden `lowest value'
worden afgetrokken en lowest weer op 0 worden gezet. Dat leidt ertoe dat de
ranges elementen niet snel aan `wrap around' zullen leiden.

Vb:
                                        lowest
         [a-c]           1 1 1 0 0 0       0  

         [b-d]           1 2 2 1 0 0       0

         [d-f]           2 4 4 3 1 1       1
                update:  1 3 3 2 0 0       0

Zodra lowest 1 x is gereduceerd zijn alle chars in het alfabet gebruikt. Als
lowest niet wordt gereduceerd hoef je in je NFA tests de 0-ranges
niet te testen. Bv stel er worden gebruikt a-d, cd en a:

        [a-d]           1 1 1 1 0 0 
        [cd]            1 1 2 2 0 0    
        a               2 1 2 2

Het alfabet bestaat dan uit {a}, {b}, {cd}: 3 sets en e,f komen niet voor en
kunnen worden genegeerd bij de DFA constructie.





